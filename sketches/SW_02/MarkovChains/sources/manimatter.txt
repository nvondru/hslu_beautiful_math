I han es Zündhölzli azündt
Und das het e Flamme gäh
Und i ha für d'Zigarette
Welle Füür vom Hölzli näh
Aber s'Hölzli isch dervo-
Gspickt und uf e Deppich cho.
Und es hätt no fasch es Loch in Deppich gäh dervo
Ja me weis was cha passiere
We me nit ufpasst mit Füür.
Und für d'Gluet and' Zigarette
Isch e Deppich doch denn z'tüür
Und vom Deppich hätt o Grus
Chönne s'Füür is ganze Hus
Und wär weis, was da nit no wär worde drus
S'hätt e Brand gäh im Quartier
Und s'hätti d'Füürwehr müesse cho
Hätti ghornet i de Strasse.
Und dr Schluuch vom Wage gno.
Und sie hätte Wasser gsprützt.
Und das hätti glych nüt gnützt.
Und die ganzi Stadt hätt brönnt, es hätt si nüt meh gschützt
Und d'Lüt wären
Umenandgsprunge
I dr Angscht um Hab und Guet
Hätte gmeint s'heig eine Füür gleit
Hätte d'Sturmgwehr gno ir Wuet
Alls hätt' brielet: Wär isch tschuld?
Ds ganze Land in eim Tumult.
Dass me gschosse hätt uf d'Bundesrät am Rednerpult
D'UNO hätt interveniert
Und d'UNO-Gägner sofort o
Für ir'd Schwyz dr Fride z'rette
Wäre beid mit Panzer cho
S'hätt sech usdehnt nad inah uf Europa, Afrika
S'hätt e Wältchrieg gäh und d'Mönschheit wär jitz nümme da
Ja I han es Zündhölzli azündt
Und das het e Flamme gäh
Und i ha für d'Zigarette
Welle Füür vom Hölzli näh
Aber ds Hölzli isch dervo-
Gspickt und uf de Deppich cho -
Gottseidank dass i's vom Deppich wider furt ha gno

Dr sidi abdel assar vo el hama
Het mal am morge früe no im pijama
Ir strass vor dr moschee
Zwöi schöni ouge gseh
Das isch dr afang worde vo sim drama
S isch d tochter gsy vom mohamed mustafa
Dr abdel assar het nümm chönne schlafa
Bis är bim mohamed
Um d hand aghalte hed
Und gseit: i biete hundertfüfzig schaf a
Dr mohamed het gantwortet: bi allah
Es fröit mi, dass my tochter dir het gfalla
Doch wärt isch si, my seel
Zwöhundertzwänzg kamel
Und drunder chan i dir sen uf ke fall la
Da het dr abdel assar gseit: o sidi
Uf sone tüüre handel gang i nid y
Isch furt, het gly druf scho
E billigeri gno.
Wo nid so schön isch gsy, drfür e gschydi
Doch wenn es nacht wird über der sahara
Luegt är dr mond am himel häll und klar a
Und truuret hie und da
De schönen ouge na
Und dänkt: hätt i doch früecher afa spara

I schänke dir mis Härz.
Meh han i nid
Du chasch es ha, we dä wosch
Es isch es guets
U es git no mängi, wos würd näh,
Aber dir würdis gäh.
D szene isch ä chlini Bar
Irgenwo i dere Stadt.
Und i bsteue ä Whisky
Hocke irgendwo ab
Wos ke Platz u luege so chli ume
Wär so umänang hocket
Aber kenne tuä-ni niemer hie inne
Überall hocke Lüt
Hinger de Schampus-Chüble
Geng ä Frou u ne Typ
U nippe amne Flûte u hange angenang a
U rede öppis über nüt
U nume ig bi allei hie.
U da wächslet ds'Liecht
Hie u da verschwinde wider zwöi irgendwo
U irgendeinisch geit hinde
Ä dunkublaue Vorhang uuf
Hinger em Vorhang hets ä Bühni
Uf dr Bühni steit ä Frou
Wo i dä Ungerhose irgendsone Show zeigt
I luege so chli zue
U i hocke so chli da
U gspüre plötzlech
Dass i irgendsone Hang ufem Chnöi ha
U dräie mi um
U näbe mir hocket eini
Woni nie voher ha gseh.
U fragt, ob ig alleini sig
U sie sig ou allei
I söu nid überlege.
I gfaui re no so
U si wöu eifach chli rede.
Viellech sött i hie no säge
Sie gseht schön us.
Sie isch ä schöni mit schöne, länge Haar
U klar bin i närvös worde.
Klar han i drunke
U mit jedem Schluck het sie mi no chli schöner afa dünke.
U nach jedem Glas Champagner
Het sie gäng no eis wöue.
I ha zaut u zaut
Bis i eifach nüm ha chönne.
U ha gseit:"Hey,
Wei mer nid zu mir oder so?"
U sie het gseit:

"I chönnt di so verwöhne.
So ire haub Stung chönnti cho -
U jitz säg mer eifach numeno wiviu
Säg wiviu,
Wiviu gisch mer, wenn i chume?"
Refrain: (4x)
I schänke dir mis Härz meh han i nid
Du chasch es ha, we de wosch
Es isch es guets und es git
No mängi, wos würd näh
Aber dir würd is gä.